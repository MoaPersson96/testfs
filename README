Vecka 36. Uppgift 3


Uppgift 3: Skala upp CI

Mål: Förstå hur en enda pipeline kan hantera en applikation med flera tjänster och hur det påverkar körtiden.
Nu när ni har en pipeline för en tjänst, är det dags att lägga till ytterligare en. Om ni har klonat startprojektet kan ni använda den befintliga frontend-tjänsten, men vi rekommenderar starkt att ni skapar en eller flera helt nya mikrotjänster för den här uppgiften. Repetition är nyckeln till att lära sig!
1. Förbered din andra tjänst: Skapa en ny mapp för din tjänst. Se till att den uppfyller följande minimikrav:
En Dockerfile.
En körbar fil (t.ex. index.js).
Enkel logik som bekräftar att tjänsten fungerar.
Ett test-skript (t.ex. i package.json) och ett enkelt test för att verifiera att testerna kan köras. (Går bra att återanvända test från andra tjänster)
2. Utöka pipelinen: I er ci.yml-fil, lägg till nya steg i det befintliga jobbet för att:
Bygga en image från din nya tjänst
Köra ett test för din nya tjänst
Dessa steg ska placeras efter de befintliga stegen för er första tjänst. Om ni vill kan ni återanvända samma testkonfiguration som för den andra tjänsten för att bekräfta att allt fungerar.
